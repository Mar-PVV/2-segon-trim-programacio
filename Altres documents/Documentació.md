# Documentació de les pràctiques

Seguirem la documentació creada a les pràctiques del primer trimestre.

## Repositori pràctiques 2n trimestre

Crea un nou repositori de GitHub anomenat practiques-2-trim-el_teu_nom (sense cognoms). Configuració:

- Privat
- Crea automàticament el README
- La resta d'opcions deixa-les en la configuració per default

Un cop creat, vés a Settings > Collaborators > Add people > 'Mar-PVV'.

El repositori general d'aquest segon trimestre ha de contenir un `README.md` general amb un índex i links a cadascuna de les pràctiques d'aquest trimestre.

## Per cada pràctica

Cada pràctica ha de tenir la seva pròpia carpeta, seguint el mateix patró de nomenclatura. Exemple: `Pràctica_1`, `Pràctica_2`, ...

En aquesta carpeta hi aniran tots els fitxers de codi relacionats amb la pràctica.

Cada pràcica ha de tenir el seu `README.md` amb el títol corresponent de la pràctica. El contingut d'aquest es detalla a continuació.

## Estructura README de cada pràctica

Ha de tenir els següents apartats:

### 1. Títol de la Pràctica

- Nom de la pràctica.

### 2. Descripció del Problema

- Plantejament del problema matemàtic proposat en la pràctica.
- Context i importància del problema en la pràctica de programació, si s'escau.

### 3. Anàlisi del Problema i Estratègia de solució

- Identificació dels elements clau del problema: variables, objectius i restriccions.
- Explicació breu del procés analític seguit per entendre el problema.
- Descripció de l’algorisme o plantejament utilitzat per resoldre el problema.
- Representació del flux de treball (opcionalment un diagrama de flux).

### 4. Implementació

- Explicació dels passos principals del codi desenvolupat. **Incloure fragments de codi.**
- Eines o llibreries utilitzades, si n’hi ha.
- Comentaris sobre les decisions tècniques preses durant la codificació.

### 5. Resultats Obtinguts

- Captures de pantalla, imatges o exemples de les sortides del programa (si s'escau).

### 6. Anàlisi dels resultats i conclusions

- Anàlisi dels resultats: validació respecte a la solució esperada.
- Conclusions respecte als resultats obtinguts.
- Respondre preguntes proposades a la pràctica (si s'escau).

### 7. Dificultats i Solucions

- Problemes trobats durant la pràctica (tècnics, lògics o conceptuals).
- Descripció de com s’han resolt.

### 8. Reflexió Personal

- Què he après amb aquesta pràctica?
- Quins aspectes podria millorar?
- Propostes personals de millora per a futures pràctiques similars.

### 9. Referències i Recursos (Opcional)

- Fonts consultades per entendre el problema o implementar la solució (articles, vídeos, apunts, etc.).
